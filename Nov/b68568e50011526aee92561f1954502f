Hoewel die sewejarige graad 1-leerder, Kosie Wessels, gou moedeloos raak wanneer hy nie sy nuwe prostese reg aangesit kry nie, bly hy vasberade om aan die nuwe hand gewoond te raak en so vinnig moontlik met sy lewe aan te gaan. Met Polokwane Observer se aankoms by sy ma, Caroline Strydom se huis, het hy skaam die prostese probeer aansit, maar die trane het vlak gesit en sy ma moes moes vinnig troos en help. Hy steun ook baie op sy suster, Annabel, vir hulp. Die gesin het Sondag vanaf Pretoria teruggekeer waar hulle die vorige week saam met Gerhard Swart, n ortotis protetikus deurgebring het om Kosie, wie sy hand met n bomklapper in September weggeskiet is, se prostese te finaliseer. Die prostese is vas aan n harnas wat styf oor sy skouers pas en die hand is so ontwerp dat dit met die beweging van sy skouers en hulp van die harnas oop en toe kan maak. Daar is nog n lang herstelpad en aanpassingsprobleme wat hanteer moet word. Die deel waar sy hand geamputeer is, is nog baie sensitief en die prostese waaraan hy gewoond moet raak, maak hom seer, s Strydom. Die doktersbesoeke is waarskynlik vir eers iets van die verlede volgens Strydom, maar hy sal vir X-strale moet gaan as die pyn nie binnekort beter raak nie. As daar komplikasies is, sal hy weer geopereer moet word. Kosie is nog skaam en angstig oor sy verlies en kry nagmerries oor die ongeluk, veral as iemand met hom oor die voorval praat. Kinders het hom Maandag weer begin spot toe hy by die skoolhek instap en s hy is besig om in n robot te verander. Ander wil glad nie naby hom kom nie alhoewel enkeles hom nooi om saam te speel en hom bemoedig om hom nie aan die boelies te steur nie. Na s n voorval wil hy nie alleen sonder my wees nie, s Strydom. Laerskool Piet Hugo-waarnemende hoof, Werner Cristou het in n telefoniese onderhoud ges die skool het sedert die fratsongeluk en voordat Kosie na Pretoria vir die prostese is, met die skool en die klas gepraat en presies verduidelik wat met hom gebeur het. Ons hanteer die saak professioneel en baie subtiel, maar het nog geen klagte of besoek van sy ma ontvang om die aangeleentheid te bespreek nie. Kosie se klasonderwyser is baie bekwaam om die situasie te hanteer. Nog n kwelpunt is die fisioterapiebehandeling wat hy moet kry en waarvoor skynbaar nie genoeg geld beskikbaar is nie. Die niewinsgewende organisasie, Child Medi Organisation, wat die prostese betaal het, vorder geld in om die gesin verder by te staan. Donasies kan in die volgende rekening gedeponeer word: Child Medi Organisation, First National Bank, Tjekrekening: 62632581056, Takkode: 250655, Verwysing: Kosie. Storie en foto: RC Myburgh &gt;&gt;rc.observer@gmail.com Hooffoto: Kosie Wessels sit op sy ma, Caroline Strydom se skoot. Hy het Vrydag sy prostese gekry en moet nou aan die nuwe hand gewoond raak.