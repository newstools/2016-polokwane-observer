&nbsp; Sy passie vir motorsport kom vinnig na vore wanneer plaaslike ovaalrenjaer, Hennie de Koker oor sy onlangse prestasies gesels. Hy is as Stockrod-klaskampioen en algehele klubkampioen tydens Polokwane Oval se jaarlikse prysuitdeling aangewys. Die feit dat De Koker se gesins motor in die wind en weer moet staan terwyl sy renmotor in die motorhuis geparkeer is, is n teken van sy groot liefde vir ovaalresies. Hy het ook nie ander stokperdjies nie en spandeer die meeste van sy tyd aan sy renmotor. As kleuter het hy saam met sy pa, Munnik in motorsportkringe beweeg en mettertyd n groot liefde ontwikkel. Sy vorige prestasies en toekennings is n bewys van sy toewyding en fokus wanneer hy agter die stuur van sy renmotor inskuif. My pa was destyds n offisier wat mediese dienste by sportbyeenkomste behartig het. As kind het ek toe reeds tussen renjaers en -motors beweeg en op 16-jarige ouderdom vir die eerste keer aan wedrenne begin deelneem. MotoX het eerste my aandag getrek en ek het aan asbaanrenne begin deelneem waarna ovaalbaanresies my belangstelling begin prikkel het, s De Koker. Hy het sy deelname aan ovaalresies in die Midget-klas op n grondbaan begin en is as 18-jarige as klubkampioen in Bloemfontein aangewys. Toe De Koker ongeveer 22 jaar gelede na Polokwane verhuis het, het hy sy liefde vir die sport by Polokwane Oval in die 1660 Modified-klas voortgesit. In 2014 is hy in di klas as klubkampioen aangewys en het sedert verlede jaar aan die Stockrod-klas deelgeneem waar hy tot op nasionale vlak deurdring en algeheel derde ge indig het. Vanjaar se toekennings is n besondere eer. Die klubkampioen is die renjaer wat die meeste punte gedurende die jaar bymekaar gemaak het. In Mei was ek naaswenner by World of Motorsport South Africa (Womsa) se nasionale byeenkoms in Richardsbaai. Hy neem Saterdag aan die laaste ronde van die nasionale kompetisie in Pretoria deel en het groot verwagtinge om ook daar uit te blink. Oor wat deur sy kop gaan wanneer hy op die renbaan is, s De Koker: Dit is net ek en my motor op die baan. Ek weet my voertuig is betroubaar en ek bly gefokus. Ek moet vooruit kan dink en ander bestuurders se volgende bewegings bepaal. Met die passie wat ek vir ovaalresies het, is elke wedren n ernstige saak en ek doen alles in my vermo om te presteer. De Koker s teen ongeveer 110 km/h om die baan moet jy kophou want die kleinste foutjie kan tot ernstige en selfs fatale ongelukke lei. As jy die toerus ting en kennis het om jou voertuig self te herstel, is dit nie n duur sportsoort nie, maar wanneer jy ander mense vir herstelwerk moet nader, kan dit jou sak ruk. n Betroubare voertuig is volgens hom die belangrikste vereiste. Moet nooit ophou leer om beter te kan wees nie en weet veiligheid kom altyd eerste, is sy raad aan beginners. Die spoedvraat glo n goeie renjaer moet oor gesonde sportmangees, n spontane persoonlikheid en die wil om te presteer, beskik. Storie en foto: RC Myburgh &gt;&gt;rc.observer@gmail.com Hooffoto: Hennie de Koker is Saterdag as Polokwane Oval se Stockrod-klaskampioen en klubkampioen aangewys. &nbsp;