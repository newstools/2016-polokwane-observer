In marathon- en ultramarathongeledere gaan Lutendo Mapoto se naam waarskynlik nog baie gehoor word. Hy het nie net Saterdag n nuwe rekord van n allemintige 2:18.55 in die Kaapsehoop 3-in-1 Marathon opgestel nie, maar die naaswenner met ses minute en 14 sekondes uitgestof. Mapoto is sedert Januarie vanjaar n klublid van Pietersburg Road Runners (PRR) en is oorspronklik van Elim naby Louis Trichardt. Johan van der Merwe, bestuurslid van PRR en self n uitstaande atleet, s Mapoto woon sedert Oktober in die stad. Met voormalige Two Oceans ultramarathon-wenner van PRR, Bethuel Netshifhefhe se onmisbare raad en die klubbestuur se aanmoediging en hulp, is dit die 28-jarige Mapoto se korttermyndoelwit om volgende jaar as Two Oceans-wenner gekroon te word. Mapoto is n ongelooflike veelsydige atleet wat ewe goed oor kort afstande presteer. Hy hou die Park Run-rekord, 15:33, oor 5 km en het ook onlangs die straatmyl in die stad gewen, s Van der Merwe. Polokwane en Limpopo is met reg trots op hom. Storie: ELNA ESTERHUYSEN &gt;&gt;observer.elna@gmail.com Hooffoto: PRR-atleet, Lutendo Mapoto op pad na sy skittersege in Saterdag se Kaapsehoop 3-in-1 Marathon. (foto&#8217;s voorsien) Lutendo Mapoto se nieamptelike wentyd.